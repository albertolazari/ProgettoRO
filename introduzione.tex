\subsection{Abstract}
Una palestra di arrampicata organizza dei corsi di allenamento. L'obiettivo del progetto è massimizzare il guadagno ricavato dai corsi, minimizzando i costi degli istruttori. \\
Di seguito viene esposta la soluzione del problema in forma generale. Successivamente si propone un modello matematico indipendente dai dati, poi implementato in linguaggio OPL, al fine di calcolare le soluzioni ottime di due scenari alternativi.

\subsection{Problema generale}
Durante ogni giorno di apertura, all'interno della settimana, la palestra ha un determinato numero di corsi individuali da svolgere a un certo orario. È attrezzata per svolgere corsi di boulder e di lead. La divisione settimanale dei corsi è sempre la stessa ogni settimana. Per poter essere svolto, ogni corso necessita di un istruttore che lo segua. Un istruttore può seguire un numero massimo di corsi contemporaneamente, tutti di boulder oppure di lead. È presente anche un corso per gli agonisti, che si distingue dai corsi individuali, della durata di 2 ore. Questo deve essere seguito da uno stesso istruttore che si occupi solamente di loro durante lo svolgimento del corso in una stessa giornata. La domenica si possono organizzare corsi outdoor su roccia, che devono essere seguiti dallo stesso istruttore per tutto il tempo. \\
Si vuole massimizzare il guadagno derivato dai corsi, sapendo che:
\begin{itemize}
	\item un istruttore ha un certo costo orario;
	\item un istruttore ha un numero massimo di ore settimanali che può mettere a disposizione;
	\item lo svolgimento di un corso di boulder porta un determinato guadagno;
	\item lo svolgimento di un corso di lead porta un guadagno differente;
	\item gli agonisti devono allenarsi almeno un certo numero di giorni alla settimana;
	\item il corso agonisti viene svolto in una certa fascia oraria, identica per ogni giorno della settimana in cui si tiene il corso;
	\item lo svolgimento delle 2 ore di un corso agonisti porta un determinato guadagno;
	\item il corso outdoor ha un determinato numero di ore;
	\item il corso outdoor, se svolto, porta un certo guadagno.
\end{itemize}
